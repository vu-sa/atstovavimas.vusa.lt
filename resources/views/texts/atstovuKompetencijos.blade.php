<section id="atstovu-kompetencijos">
    <h2>Studentų atstovo veikla ir kompetencijos</h2>

    <p>Studentų atstovo veiklą galime apibrėžti skirtingai instituciniu ir nacionaliniu lygmenimis. Tačiau,
        neatsižvelgiant į šias skirtingas dedamąsias, atstovavimą mes galime suprasti kaip savotiškus susitarimus,
        neretai atsispindinčius pareigybių aprašuose (jeigu tokie sudaromi), kurie priklauso nuo studentų savivaldos
        veiklos, turimų išteklių, dabarties aktualijų ir kitų kintamųjų. Tuo tarpu atstovavimui reikalingos
        kompetencijos yra iškeliamos iš vykdomos veiklos ir ugdomos studentų savivaldos organizuojamų mokymų eigoje,
        atstovui vykdant savišvietą arba mokantis iš patirties. </p>
    <p>Toliau šiame gide yra aprašoma problemos sprendimo eiga.</p>
    <section id="problemos-sprendimo-eiga">
        <h3>1. Problemos sprendimo eiga</h3>
        <p>Šiame skyriuje yra pristatomas problemos sprendimo procesas nuo pat jo susiplanavimo iki atsiskaitymo
            studentams už atliktą veiklą remiantis įprastine studentų savivaldų patirtimi bei praktikomis. Toliau
            pateikiama medžiaga yra rekomendacinio pobūdžio ir ja reikėtų naudotis lanksčiai, kadangi nėra vieno
            teisingo kelio sprendžiant įvairias iškylančias situacijas.</p>
        <p>Problemos sprendimas gali būti gana ilgas ir sudėtingas procesas, reikalaujantis aiškaus tikslo, detalaus
            susiplanavimo, jau turimų bei papildomai surinktų duomenų analizės ir loginio mąstymo gebėjimų. </p>
        <p>Dažnu atveju, remiantis gerosiomis užsienio patirtimis, šis procesas vyksta koordinuotai – studentų atstovai
            visuose žingsniuose bendradarbiauja su jų veiklą koordinuojančiu asmeniu, kuris konsultuoja atstovavimo
            klausimais, teikia reikiamą metodinę medžiagą, pagal poreikį organizuoja kompetencijų kėlimo užsiėmimus ir
            stebi bei registruoja studentų atstovų veiklą siekiant efektyvios vidinės komunikacijos.</p>
        <p>Itin svarbu pabrėžti, jog kiekvienas veiksmas problemų sprendimo procese nuo pat pirmojo turi būti atliktas
            kuo kokybiškiau, kadangi nepastebėtos klaidos gali smarkiai ir negrįžtamai paveikti tolimesnių veiksmų
            kokybę. Toliau yra pateikiama problemos sprendimo proceso eiga, o likusiuose poskyriuose atkreipiamas
            dėmesys į šiuos žingsnius:</p>
        <ol>
            <li> Problemos identifikavimas ir sprendimo kelio planavimas</li>
            <li>Duomenų rinkimas, analizavimas ir apipavidalinimas</li>
            <li>Pasiūlymo rengimas, nešimas ir atsiskaitymas studentams</li>
        </ol>
    </section>

    <section id="problemos-identifikavimas-ir-sprendimo-kelias">
        <h3>2. Problemos identifikavimas ir sprendimo kelio planavimas</h3>
        <p>Studentams atstovaujanti organizacija inicijuojamų pakeitimų nacionalinėje erdvėje gali imtis trimis būdais:
            kai į organizaciją kreipiasi studentas ar bet kuris kitas akademinės bendruomenės narys, įsitraukiant į kitų
            suinteresuotų šalių inicijuotas diskusijas arba inicijuojant pakeitimo eigą organizacijos viduje.</p>

            <figure class="figure"><img class="figure-img img-fluid" src="/img/main/Picture2.png"
                    alt="Problemos sprendimo eiga">
                <figcaption class="figure-caption">Problemos sprendimo eiga.</figcaption>
            </figure>

        <section id="situacijos-analize">
            <h4>2.1. Situacijos analizė ir problemos identifikavimas</h4>
            <p>Pirmiausia atliekama situacijos analizė – identifikuojama jau esama teisinė bazė, bandoma surasti
                naudingos informacijos, bendraujama su studentų atstovais ir suinteresuotosiomis šalimis, kurios yra
                susijusios su inicijuojamu pakeitimu. Atlikus šią analizę matoma visa reali situacija ir tada
                pasirenkama konkreti problema, kurią norima spręsti. Surenkama visa svarbiausia su pasirinkta problema
                susijusi informacija (statistika, nuorodos į aktualius dokumentus ir pan.). Ši medžiaga susisteminama
                bei panaudojama keliantis tikslą ir sudarinėjant problemos planą. Šiame etape svarbu išsikelti
                potencialius klausimus, kurie reikalingi tyrimo atlikimui. </p>
        </section>
        <section id="tikslas">
            <h4>2.2. Tikslas</h4>
            <p>Identifikavus problemą, atstovas turi keliauti prie tikslo išsikėlimo, kuris yra sąlygojamas
                suinteresuotųjų šalių. Šiame etape galima vadovautis SMART principu, kuris formuluojamam tikslui kelia
                šiuos reikalavimus, t.y., nurodo, koks turėtų būti tikslas:</p>
            <ul>
                <li>Konkretus – formuluotė aiški bei suprantama, yra akivaizdu, ko norima konkrečiai pasiekti;</li>
                <li>Išmatuojamas – aiškiai įvardinta, kokius rodiklius ar kriterijus matuosime po numatyto termino.
                    Kitaip tariant, turi būti aišku, kada tikslas bus pasiektas ne tik laiko, bet ir rezultato
                    atžvilgiu;</li>
                <li>Įgyvendinamas – realus rezultato pasiekiamumas, t.y., realu pasiekti išsikeltą tikslą;</li>
                <li>Prasmingas – siekiama aktualaus, esmingo pokyčio;</li>
                <li>Apibrėžtas laike – aiškiai apibrėžta tikslo įgyvendinimo pradžia ir pabaiga.</li>
            </ul>
            <p>Tikslas turi būti tik <strong>vienas</strong>. Rekomenduojama tikslą formuluoti taip, kad jis būtų kuo
                mažiau kintantis.</p>
        </section>
        <section id="veiksmu-planas">
            <h4>2.3. Veiksmų planas</h4>
            <p>Turint aiškią problemą ir suformulavus tikslą, turi būti nustatyti problemos sprendimo veiksmai ir jų
                rezultatai, todėl šioje dalyje nusimatomi tikslo įgyvendinimo uždaviniai. Veiksmai, turėtų padėti
                panaikinti problemos kilimo priežastis, atitinkamai panaudojant informaciją surinktą pirmą žingsnyje.
            </p>

            <table class="table mt-3 table-bordered">
                <caption>Problemos sprendimų veiksmų plano lentelė.</caption>
                <thead class="table-light">
                    <tr>
                        <th>Nr.</th>
                        <th>Veikla problemai spręsti</th>
                        <th>Terminas, iki kada veikla atlikta</th>
                        <th>Atsakingas už veiklą asmuo</th>
                        <th>Kaip įsitikinti, kad veikla padaryta?</th>
                    </tr>
                </thead>
                <tbody>
                    <tr>
                        <td>1.</td>
                        <td></td>
                        <td></td>
                        <td></td>
                        <td></td>
                    </tr>
                    <tr>
                        <td>2.</td>
                        <td></td>
                        <td></td>
                        <td></td>
                        <td></td>
                    </tr>
                </tbody>
            </table>
        </section>

        <section id="rizikos">
            <h4>2.4. Rizikos</h4>
            <p>Sukūrus problemos sprendimo veiksmų planą svarbu įsivertinti, kokios rizikos gali iškilti įgyvendinant
                veiklas. Rizika – įvykis, kuris su tam tikra tikimybe gali įvykti problemos sprendimo vykdymo metu ir
                neigiamai paveikti problemos sprendimo veiksmų įgyvendinimą. Galima parašyti riziką kiekvienam veiksmui
                iš veiksmų lentelės arba nusimatyti bendrai kylančias rizikas. Rizikų skaičius nėra ribojamas, todėl
                reikia nusimatyti esmines. Rizikos, kurių galimas poveikis ir tikimybė yra dideli, neturėtų likti šioje
                lentelėje ir pagal tokias rizikas turi būti koreguojamas problemos sprendimo veiksmų planas.</p>

            <table class="table p-5 table-bordered">
                <caption>Rizikų lentelė.</caption>
                <thead class="table-light">
                    <tr>
                        <th>Rizika</th>
                        <th>Galimas rizikos poveikis (didelis, mažas, vidutinis)</th>
                        <th>Tikimybė, kad rizika įvyks (didelė, maža, vidutinė)</th>
                        <th>Ką daryti, kad rizika nepasiteisintų (neįvyktų)?</th>
                        <th>Ką daryti, rizikai pasiteisinus (įvykus)?</th>
                    </tr>
                </thead>
                <tbody>
                    <tr>
                        <td>1.</td>
                        <td></td>
                        <td></td>
                        <td></td>
                        <td></td>
                    </tr>
                    <tr>
                        <td>2.</td>
                        <td></td>
                        <td></td>
                        <td></td>
                        <td></td>
                    </tr>
                </tbody>
            </table>
        </section>

        <section id="igyvendinimas">
            <h4>2.5. Įgyvendinimas</h4>
            <p>Šioje dalyje pereiname prie kitų atstovo veiklai ir kompetencijai reikalingų etapų, t.y. duomenų rinkimo,
                analizavimo ir apipavidalinimo bei pasiūlymo rengimo, nešimo ir atsiskaitymo studentams.</p>
        </section>
    </section>
    <section id="duomenys">
        <h3>3. Duomenų rinkimas, analizavimas ir apipavidalinimas</h3>
        <p>Nagrinėjant problemą mes naudojame informaciją ir duomenis. Pirminei problemos analizei pasitelkiame
            antrinius duomenis iš jau esamų šaltinių (pavyzdžiui, STRATA, „Eurostudent“, „Eurydice“ ir t.t.), o esant
            poreikiui gilesnei problemos analizei inicijuojame pirminių duomenų rinkimą.</p>

        <p>Studentų nuomonės rinkimo iniciatyvumas gali būti dvejopas – nuomonė gali būti renkama reaktyviai (kai to
            reikalauja išorinės paskatos) arba proaktyviai (nepaisant išorinių paskatų siekiant patikrinti problemų
            (ne)buvimą tam tikru klausimu). Yra įvairių kiekybinių bei kokybinių nuomonės rinkimo formatų (stebėjimas,
            turinio analizė ir t.t.), bet dažniausi studentų atstovavimo kontekste yra naudojami šie trys: focus grupė,
            anketavimas arba mišrusis būdas (focus grupės ir anketavimo derinys).</p>
        <p>
            Focus grupė – tai yra fizinis (arba virtualus) susitikimas su studentais, kurį moderuoja studentų atstovas
            ir kuris yra protokoluojamas siekiant pažymėti dalyvių išsakytas mintis. Šis formatas yra naudingas tuo, jog
            juo įmanoma užtikrinti daugiau kokybinių duomenų, kadangi moderuojant pokalbį galima pateikti patikslinamųjų
            klausimų, palaikyti diskusiją su focus grupės dalyviais. Vis dėlto, kadangi įprastai focus grupėse dalyvauja
            mažai studentų (efektyviausia, kai dalyvauja 6–10 studentų), naudojant tik šį formatą negaunama daug
            kiekybinių duomenų, nebent yra organizuojamos kelios focus grupės tuo pačiu klausimu su skirtingais
            dalyviais.
        </p>

        <p>Kitas studentų nuomonės rinkimo formatas yra anketavimas (elektroninės arba fizinės apklausos). Šis formatas
            gali būti naudingas tuo, jog apklausa galima gauti daugiau kiekybinių duomenų, ir taip pat yra sukuriamos
            galimybės visai tikslinei auditorijai įsitraukti į nuomonės rinkimo procesą. Kita vertus, didžiausia grėsmė
            vykdant apklausas (ypač su atvirais klausimais) yra trumpi, nereprezentatyvūs duomenys, kurių nebeįmanoma
            patikslinti. Siekiant išvengti šios grėsmės yra būtina skirti pakankamai dėmesio apklausos klausimų
            formulavimui, jų skaičiaus nustatymui, o taip pat pagal poreikį derinti šį formatą su focus grupės formatu.
        </p>

        <p>Surinkus duomenis galima pereiti prie jų analizavimo ir apipavidalinimo. Šie du veiksmai yra tiek ir susiję
            tarpusavyje, tiek ir priklausomi nuo taikyto duomenų rinkimo metodo. Be to, kadangi neretai gautų duomenų
            yra nemažai, analizuojant ir apipavidalinant duomenys yra pasitelkiama įvairi programinė įranga – SPSS,
            „Microsoft Excel“ ir t.t. Pirmasis žingsnis analizuojant duomenis būtų jų paruošimas apdorojimui – taikius
            kiekybinius metodus šį etapą apima duomenų „valymas“ ir filtravimas, o taikius kokybinius metodus yra
            transkribuojami įrašai (jeigu buvo įrašytas garsas) ir išplečiami užrašai. Pavyzdžiui, paprastoje
            kiekybinėje analizėje dažniausiai atkreipiamas dėmesys į tokius dydžius, kaip vidurkis, mediana ar moda, o
            duomenys būna apipavidalinami procentinėmis išraiškomis bei grafinio pavaizdavimo priemonėmis (diagramos,
            lentelės). Taikant kiekybinius duomenų analizavimo metodus duomenų koreliacija nebūtinai parodo jų
            priežastinį ryšį.</p>

        <p>Analizuojant kokybinius duomenis, didžiausią dėmesį reikėtų skirti pasikartojantiems šablonams, t.y. siekiama
            atrasti pasikartojančias sąveikas, nuomonę ir pan., kurie būna išreiškiami įvairiais žodžiais ar sakiniais,
            bet turi tą pačią pagrindinę mintį. Kokybinės duomenų analizė skirstoma į turinio ir diskurso analizę.
            Turinio analizėje duomenys yra skirstomi į kategorijas pagal panašius pasisakymus arba temas žodžių, frazių
            arba pastraipų lygmeniu. Diskurso analizėje yra akcentuojama išraiškų prasmė – teigiama, kad net ir nedideli
            frazių skirtumai gali pakeisti prasmę, tad duomenys yra tiriami kur kas smulkiau.</p>

        <p>Kad ir koks duomenų analizavimo metodas būtų pasirinktas, apipavidalinti duomenys (kuriuos jau galėtume
            vadinti informacija) privalo būti pagrindžiami, detalūs, nuasmeninti, lengvai suprantami. Kadangi visa
            suformuota informacija arba atitinkamos jos dalys bus integruotos į rengiamą pasiūlymą, ją galima išsaugoti
            lengvai atidaromu failo formatu. Rekomenduojama šiame etape parengtą informaciją pateikti kitų studentų
            atstovų arba koordinuojančių asmenų peržiūrai, gauti iš jų grįžtamąjį ryšį ir pagal jį patobulinti parengtą
            medžiagą. Taip pat svarbu yra ją įkelti į studentų savivaldos administruojamą archyvą arba kitas duomenų
            talpyklas siekiant užtikrinti institucinę atmintį.</p>
    </section>

    <section id="pasiulymas-ir-atsiskaitymas">
        <h3>4. Pasiūlymo rengimas, nešimas ir atsiskaitymas studentams</h3>

        <p>Turint apipavidalintus duomenis studentų atstovai turi suformuoti pristatymus, pasiūlymus ar rekomendacijas
            ir jas pateikti atitinkamai institucijai. Atstovaujant studentų interesams dažnai studentų atstovams tenka
            pasitelkti advokaciją – ją galime suprasti kaip bet kokius veiksmus, kai pasisakoma už tam tikros socialinės
            grupės teises ir interesus, yra teikiamos rekomendacijos, palaikomos ar ginamos teisės, ar kalbama kurios
            nors konkrečios socialinės grupės vardu. </p>

        <p>Toliau yra pateikiamas advokacijos planas, kuris padės pasiruošti nešti studentų nuomonę ir daryti įtaką
            sprendimų priėmimui vietiniu, regioniniu ir nacionaliniu lygmeniu:</p>

            <div class="accordion accordion-flush" id="accordionFlush">
                <section id="pasiruosimas-pristatymui">
                <div class="accordion-item">
                  <h4 class="accordion-header" id="flush-headingOne">
                    <button class="accordion-button collapsed" type="button" data-bs-toggle="collapse" data-bs-target="#flush-collapseOne" aria-expanded="false" aria-controls="flush-collapseOne">
                        1. Pasiruošimas problemos pristatymui
                    </button>
                </h4>
                  <div id="flush-collapseOne" class="accordion-collapse collapse" aria-labelledby="flush-headingOne" data-bs-parent="#accordionFlush">
                    <div class="accordion-body"><p>Visų pirma reikia pasiruošti perteikti sprendžiamo klausimo problematiką – kokia yra esama situacija, kuo
                        ji yra netinkama ir ką tai lemia. Rekomenduotina atsakymus į šiuos klausimus pagrįsti surinktais
                        duomenimis bei apklausų analize, taip pat įvardinti, kas šiuo metu trukdo turėti jūsų norimą situaciją.</p>
                    </div>
                  </div>
                </div>
            </section>
            <section id="plano-minimum-maximum-susiformavimas">
            <div class="accordion-item">
                  <h4 class="accordion-header" id="flush-headingTwo">
                    <button class="accordion-button collapsed" type="button" data-bs-toggle="collapse" data-bs-target="#flush-collapseTwo" aria-expanded="false" aria-controls="flush-collapseTwo">
                        2. Plano „minimum“ ir plano „maksimum“ susiformavimas
                    </button>
                  </h4>
            
                  <div id="flush-collapseTwo" class="accordion-collapse collapse" aria-labelledby="flush-headingTwo" data-bs-parent="#accordionFlush">
                    <div class="accordion-body"><p>Ne visada pavyksta pasiekti nusimatyto pokyčio ir šiame momente gali kilti klausimas – ar vadovautis
                        logika „viskas arba nieko“? Tam, kad pateikus pasiūlymą suinteresuotoms institucijoms ir gavus iš jų
                        neigiamą atsakymą nebūtų iš karto nuleidžiamos rankos, rekomenduojama iš anksto nusimatyti du galimus
                        scenarijų ekstremumus – pirmasis iš jų yra ideali situacija (planas „maksimum“), o antrasis yra
                        patenkinama situacija (planas „minimum“). Tokių rėmų nustatymas gali padėti kritiniuose taškuose
                        pakreipti klausimo nagrinėjimą į vieną ar kitą pusę, kas padėtų pasiekti arba maksimalaus užsibrėžto
                        rezultato, arba pasiekti bent kokį nors rezultatą. Šių planų sudarymui nėra griežtų taisyklių – kartais
                        planu „minimum“ gali būti ir klausimo aptarimas atitinkamos institucijos posėdyje. Svarbiausia yra
                        nebent tai, kad minimalus siekiamas rezultatas sukurtų galimybę su tam tikru klausimu dirbti ateityje,
                        jeigu dabar to neįmanoma padaryti.</p></div>
                  </div>
                </div>
            </section>
                <section id="tiksliniu-grupiu-nustatymas">
                <div class="accordion-item">
                  <h4 class="accordion-header" id="flush-headingThree">
                    <button class="accordion-button collapsed" type="button" data-bs-toggle="collapse" data-bs-target="#flush-collapseThree" aria-expanded="false" aria-controls="flush-collapseThree">
                        3. Tikslinių grupių nustatymas
                    </button>
                  </h4>
                  <div id="flush-collapseThree" class="accordion-collapse collapse" aria-labelledby="flush-headingThree" data-bs-parent="#accordionFlush">
                    <div class="accordion-body"><p>Pasiekti vienam ar kitam pokyčiui dažnai reikia įtikinti tam tikrus asmenis ar jų grupes pritarti
                        teikiamiems siūlymams, dėl to nešant studentų nuomonę yra svarbu įsivardinti, kas faktiškai gali priimti
                        sprendimą dėl atitinkamo klausimo ir kas yra pagrindinės jūsų klausimu suinteresuotos grupės. Svarbu
                        žinoti ir kokia tų suinteresuotų asmenų galia sprendimų eigai bei nuomonė jūsų klausimu. Jeigu žinome ne
                        tik nuomonę, bet ir kokius interesus šalys atstovauja bei kokiomis vertybėmis vadovaujasi, galima
                        išsiskirti, kuriuos iš jų įmanoma įtikinti, o kurie ir liks oponentais ar bent jau bus neutralūs. Kad ir
                        kokia bebūtų išankstinė suinteresuotų asmenų nuomonė, pravartu nešant studentų nuomonę pasinaudoti
                        visais kanalais, kuriuos turite tiems asmenims ar grupėms pasiekti (asmeninės pažintys, formalūs
                        procesai, kita).</p>
                  </div>
                </div>
            </section>
              <section id="paramos-kurimas">
                <div class="accordion-item">
                  <h4 class="accordion-header" id="flush-headingFour">
                    <button class="accordion-button collapsed" type="button" data-bs-toggle="collapse" data-bs-target="#flush-collapseFour" aria-expanded="false" aria-controls="flush-collapseFour">
                        4. Paramos kūrimas
                    </button>
                  </h4>
                  <div id="flush-collapseFour" class="accordion-collapse collapse" aria-labelledby="flush-headingFour" data-bs-parent="#accordionFlush">
                    <div class="accordion-body"><p>Nusistačius tikslines grupes galima įvertinti, kokį ir kokio stiprumo palaikymą savo tikslui galite
                        mobilizuoti, taip pat ar galite remtis savo turimais ištekliais ir jau turimais paramos tinklais. Jeigu
                        atrodo, kad tikslo siekimui pastiprinti iš esmės reikėtų tam tikro asmens ar grupės pagalbos,
                        atsižvelkite, ar jie jau yra jūsų sąjungininkai, ar vis dėlto juos dar reikia įtikinti. Ieškant naujų
                        sąjungininkų pravartu žinoti, ką įtikinti lengviausia, o ką sunkiausia, kas prisijungs tik tuo atveju,
                        jei pirma įtikinsite jų draugus.</p>
                  </div>
                </div>
            </section>
              
              <section id="zinutes-formulavimas">
                <div class="accordion-item">
                  <h4 class="accordion-header" id="flush-headingFive">
                    <button class="accordion-button collapsed" type="button" data-bs-toggle="collapse" data-bs-target="#flush-collapseFive" aria-expanded="false" aria-controls="flush-collapseFive">
                        5. Žinutės formulavimas
                    </button>
                  </h4>
                  <div id="flush-collapseFive" class="accordion-collapse collapse" aria-labelledby="flush-headingFive" data-bs-parent="#accordionFlush">
                    <div class="accordion-body"><p>Siekiant įtikinti palaikyti studentų atstovų poziciją kreipiantis į skirtingus asmenis bei grupes reikėtų
                        įsivertinti žinutes, kurias nešate – ar argumentai pakankamai svarūs ir įtikinantys, kaip jie atliepia
                        dabartinį auditorijos mąstymą ir vertybes, ar nešama problematika ir jos sprendimas atliepia šiuo metu
                        vyraujantį diskursą, ar tai bus nauja, atrodys įgyvendinama ir naudinga. Formuojant žinutę pravartu
                        nusimatyti, kaip auditorija reaguos į jūsų žinutes, ar jūsų naudojama kalba nesukels sunkumų atitinkamai
                        auditorijai ją suprantant, ar nėra per daug (arba per mažai) emocinės kalbos ir faktų, paremiančių
                        siūlymus.</p>
                  </div>
                </div>
            </section>
              <section id="komunikacijos-kanalu-nustatymas">
                <div class="accordion-item">
                  <h4 class="accordion-header" id="flush-headingSix">
                    <button class="accordion-button collapsed" type="button" data-bs-toggle="collapse" data-bs-target="#flush-collapseSix" aria-expanded="false" aria-controls="flush-collapseSix">
                        6. Komunikacijos kanalų nustatymas
                    </button>
                  </h4>
                  <div id="flush-collapseSix" class="accordion-collapse collapse" aria-labelledby="flush-headingSix" data-bs-parent="#accordionFlush">
                    <div class="accordion-body"><p>Tam, kad klausimas būtų aktualizuotas, būtų įtikinti skirtingi asmenys ar grupės ir būtų prieita prie
                        keliamų problemų išsprendimo, gali tekti ne vieną kartą skirtingais būdais pristatyti savo poziciją ir
                        pasiūlymus. Kiekvienai auditorijai įtikinti galima išsiskirti skirtingus kelius jai pasiekti, kaip antai
                        renginiai, susirinkimai, viešoji komunikacija ir kiti įvykiai, kuriuose galite transliuoti savo žinutę
                        tai auditorijai. Renkantis komunikacijos kanalus savo argumentams paremti ir ištransliuoti
                        suinteresuotoms šalims, pirma reikėtų įsivertinti, kiek pastangų reikia derantis, kalbantis, vedant
                        dialogą iki jų įtikinimo, kokiais veiksmais tai būtų įmanoma pasiekti. Be to, planuojami veiksmai turėtų
                        atitikti ir jūsų organizacijos platesnį kontekstą. Nusimatant veiksmus svarbu žinoti, kiek laiko
                        turėsite komunikacijai, kokie kanalai būtų labiausiai girdimi / matomi jūsų auditorijos bei kiek šiems
                        veiksmams išteklių turite.</p>
                  </div>
                </div>
            </section>
            <section id="veiksmu-plano-parengimas">
                <div class="accordion-item">
                  <h4 class="accordion-header" id="flush-headingSeven">
                    <button class="accordion-button collapsed" type="button" data-bs-toggle="collapse" data-bs-target="#flush-collapseSeven" aria-expanded="false" aria-controls="flush-collapseSeven">
                        7. Veiksmų plano parengimas
                    </button>
                  </h4>
                  <div id="flush-collapseSeven" class="accordion-collapse collapse" aria-labelledby="flush-headingSeven" data-bs-parent="#accordionFlush">
                    <div class="accordion-body"><p>Pristatant problematiką bei jos siūlomus sprendimus pagal atitinkamą instituciją reikėtų pasirinkti ir
                        pačią pristatymo formą bei nusimatyti kitų savo veiksmų planą.</p>
                    <p>Ar tai būtų mažiau formalus pristatymas skaidrių pavidalu, ar formalus dokumentas, kaip antai raštas,
                        pozicija ar rezoliucija – pristatomas dokumentas privalo turėti aiškią ir pastovią struktūrą, kurioje
                        turėtų būti pateikiama esama situacija ir jos problematika, apibendrintas nuomonės rinkimo procesas
                        (jeigu buvo rinkta studentų nuomonė), gauti rezultatai ir pagal juos suformuluotos išvados, įvardijamos
                        konkrečios problemos. Jeigu yra galimybė ir norima kuo paveikiau pristatyti problemas, galima ir
                        argumentuoti, kodėl kalbate būtent apie šias problemas argumentaciją pakreipiant taip, kad ji atlieptų
                        suinteresuotų asmenų ir grupių vertybes bei interesus. Esminė pristatymo vieta – pasiūlymai problemoms
                        spręsti – turi būti aiškiai suprantami ir logiški, atliepti pristatytų problemų sprendimą ir būti
                        įgyvendinami. Pristatymo eigoje pravartu vengti buitinių žodžių, pateikiamuose dokumentuose nepalikti
                        gramatikos ar stiliaus klaidų, argumentuojant vengti emocinio krūvio, patartina nenaudoti absoliutinimų,
                        subtiliai pateikti auditorijai jautrias temas ir išlikti profesionaliems bei turėti kuo paremti savo
                        siūlymus bei argumentus.</p>
                  </div>
                </div>
            </section>
            </div>
       
        <p>Susiplanavus visą savo veiklą galima imtis šio plano įgyvendinimo.</p>
        <section id="rezultatu-ivertinimas">
            <h4>Rezultatų įvertinimas</h4>
            <p>Viso proceso eigoje svarbu vertinti, ar tinkamai atliekami suplanuoti veiksmai, ar jie pasiekia
                užsibrėžtus uždavinius, padeda judėti tikslo link. Remiantis susidariusiomis situacijomis klausimo
                sprendimo eigoje koreguokite ir numatytus veiksmus, jeigu reikia, imkitės nenumatytų, bet naudingų
                priemonių argumentams pagrįsti ir aktualizuoti problematikai ir pateikti savo pasiūlymus. Atlikę visus
                žingsnius įsivertinkite – kaip buvo sureaguota į pateiktus argumentus ir siūlymus, kokie komentarai
                išsakyti, ar priimti sprendimai patenkina jūsų lūkesčius problemai spręsti, ar reikėtų veikti toliau.
            </p>
        </section>
        <section id="atsiskaitymas-studentams">
            <h4>Atsiskaitymas studentams</h4>
            <p>Kad ir kokie buvo įdėto darbo rezultatai, visada reikėtų tinkamai atsiskaityti studentams – pristatyti,
                kokia problema buvo spręsta, kokie studentų nuomonės tyrimo rezultatai, kokie buvo studentų atstovų
                siūlyti pokyčiai ir kokie sprendimai (ne)buvo priimti. Jeigu galima dalintis informacija dar nepriėjus
                tam tikrų institucijų sprendimų klausimo atžvilgiu, būtų sveikintina realiu laiku aktualizuoti
                studentams sprendžiamą problemą ir informuoti apie jos sprendimo eigą.</p>
        </section>
    </section>

    <p>Šioje dalyje susipažinote su studentų atstovo veikla ir kompetencijomis, patarimais, kaip efektyviai atstovauti.
    </p>
    <p>Jei kiltų papildomų klausimų, susisiekite su savo studentams atstovaujančia organizacija.</p>

</section>
