<!--<script setup lang="ts">-->
<!--import StructureGraph from './components/StructureGraph.vue'-->
<!--import AMSvg from './graphs/AM.svg?component'-->
<!--</script>-->


# Aukštasis mokslas

## Aukštojo mokslo politikos schema

<!--<StructureGraph :svg-object="AMSvg" />-->

## Aukštojo mokslo politikos schemos aprašas

Šioje schemoje yra vaizduojama visa Lietuvos aukštojo mokslo sistemos
dalyviai. Atstovaudamos studentams aktualius klausimus aukštojo mokslo
lauke veikiančios studentiškos organizacijos ir jų deleguoti atstovai
turi matyti šios sistemos dalyvius, jog galėtų tikslingai nukreipti savo
kreipimąsi. Ši aukštojo mokslo sistema yra sudaryta remiantis [LR Mokslo
ir studijų
įstatymu](https://e-seimas.lrs.lt/portal/legalAct/lt/TAD/TAIS.343430)

Jame nurodyta, kad valstybės mokslo ir studijų politiką **formuoja**
Seimas, o ją **įgyvendina** Vyriausybė, Švietimo ir mokslo ministerija
ir kitos ministerijos, Lietuvos mokslo taryba, Valstybinis studijų
fondas, Studijų kokybės vertinimo centras, akademinės etikos ir
procedūrų kontrolierius, Vyriausybės ir Švietimo ir mokslo ministerijos
įgaliotos institucijos, taip pat kitos institucijos.

Taip pat Įstatyme yra įvardytos ir patariamos institucijos, tokios kaip
studentų savivaldos ir savivaldas vienijančios organizacijos (šiuo
atveju Vilniaus universiteto Studentų atstovybė ir Lietuvos studentų
sąjunga), Lietuvos mokslo akademija, kurios prisideda formuojant ir
įgyvendinant valstybės mokslo ir studijų politiką. Taip pat prie
aukštojo mokslo politikos formavimo prisideda ir kitos suinteresuotos
šalys, kurios nėra apibrėžtos įstatyme, pavyzdžiui, nevyriausybinės
organizacijos, tokios kaip Lietuvos moksleivių sąjunga, verslo
asociacijos, profesinės sąjungos ir pan.

Schemoje matoma, kaip įstatyme įvardytos struktūros veikia tarpusavyje,
plačiau apie kiekvieną iš jų skaitykite paspaudus nuorodas.

## LR piliečiai

Asmenys, turintys Lietuvos Respublikos pilietybę ir su ja suteiktas
teises bei pareigas.

LR piliečiai turi LR Konstitucijos 68 str. antroje dalyje įtvirtintą įstatymų leidybos teisę, kurią gali realizuoti 50 tūkst. piliečių, turinčių rinkimų teisę. Taip pat piliečiai gali teikti peticijas bei pasiūlymus svarstomiems įstatymų projektams paskelbtu konsultavimosi su visuomene laikotarpiu.

## Prezidentas

Prezidentas yra valstybės vadovas. Prezidentas sprendžia pagrindinius
užsienio politikos klausimus ir kartu su Vyriausybe vykdo užsienio
politiką, turi įstatymų leidybos Seime iniciatyvos teisę, taip pat teisę
vetuoti Seimo priimtus įstatymus.

[Išsamiau apie Prezidento
funkcijas](https://www.lrp.lt/lt/prezidento-funkcijos)

## Seimas

Seimas – tai Lietuvos Respublikos įstatymų leidžiamoji valdžia. Seimą
sudaro 141 Tautos atstovas, išrinktas ketverių metų kadencijai. Seimo
įtaka aukštojo mokslo politikos procesuose leidžiamoji: Seime
registruojami su aukštojo mokslo politikos procesais susiję įstatymų
projektai, kurie per Komitetus vėliau teikiami Seimo posėdžiams ir
tvirtinami.

[Išsamiau apie Seimo
veiklą](https://www.lrs.lt/sip/portal.show?p_r=35354&p_k=1)

## Vyriausybė

Vyriausybė – tai Lietuvos Respublikos įstatymų vykdomoji valdžia.
Vyriausybė sudaro 14 ministerijų ministrai ir ministras pirmininkas,
Seimo paskirti ketverių metų kadencijai.

Vyriausybė koordinuoja ministerijų ir kitų Vyriausybės įstaigų veiklą,
vykdo Seimo priimtus įstatymus ir siūlo įstatymų projektus, sudaro
valstybės biudžeto projektą, Seimui jį patvirtinus, užtikrina sklandų jo
įgyvendinimą. Vykdo kitas pareigas, kurias Vyriausybei paveda LR
Konstitucija ir kiti įstatymai.

Vyriausybės įtaka aukštojo mokslo politikos procesuose sprendžiamoji ir
vykdomoji: registruojami su aukštojo mokslo politikos procesais susiję
įstatymų projektai, kurie pateikiami Seimui, Vyriausybės posėdžiuose
priimami sprendimai pagal kompetenciją jai priskirtų aukštojo mokslo
klausimų.

[Išsamiau apie Vyriausybės
veiklą](https://lrv.lt/lt/apie-vyriausybe/)

![](/img/main/image013.jpg){.img-fluid}

## Švietimo, mokslo ir sporto ministerija

Švietimo, mokslo ir sporto ministerija (toliau – ŠMSM) yra LR valstybės
įstaiga, kuri savo veiklos tikslų perspektyvoje formuoja valstybės
politiką, organizuoja, koordinuoja ir kontroliuoja jos įgyvendinimą, o
įstatymų nustatytais atvejais – ją įgyvendina ŠMSM ministrui pavestose valdymo
srityse.

[Išsamiau apie Švietimo, mokslo ir sporto ministerijos
funkcijas](https://www.smm.lt/web/lt/administracine-informacija/nuostatai)

### Švietimo, mokslo ir sporto Ministras

Ministras vadovauja ministerijai, sprendžia ministerijos kompetencijai
priklausančius klausimus ir yra tiesiogiai atsakingas už Vyriausybės
programos ir kasmetinių Vyriausybės veiklos prioritetų bei planuojamų
pasiekti rezultatų jam pavestose valdymo srityse įgyvendinimą.

## Lietuvos mokslo taryba

Lietuvos mokslo taryba yra **patariamoji institucija Seimui ir
Vyriausybei mokslo, studijų ir eksperimentinės plėtros politikos
klausimais**.

Įgyvendindama Lietuvos mokslo politiką LMT **ne tik vykdo ekspertinę
veiklą**, mokslinės veiklos vertinimą, bet ir organizuoja atstovavimą
Lietuvos interesams mokslo ir eksperimentinės plėtros klausimais Europos
Sąjungos šalių narių darbo grupėse bei tarptautinėse organizacijose,
įgyvendina mokslo programinį konkursinį finansavimą. LMT finansuoja
mokslinius projektus, prie kurių prisideda ir studentai.

[Išsamiau apie
LMT](https://www.e-tar.lt/portal/lt/legalAct/fdc30c905a6311e7846ef01bfffb9b64)

### Lietuvos mokslo tarybos nariai

Lietuvos mokslo tarybą sudaro 29 nariai, renkami 5 m. kadencijai.
Lietuvos mokslo tarybos sudėtį vyriausybės teikimu tvirtina Seimas.

### Lietuvos mokslo tarybos pirmininkas

LMT vienasmenis valdymo organas yra LMT pirmininkas, į pareigas Vyriausybės teikimu skiria Seimas 5 metų kadencijai. Tas pats asmuo LMT pirmininku gali būti skiriamas ne daugiau kaip dviem kadencijoms iš eilės.

[Išsamiau apie Lietuvos mokslo tarybos pirmininką](https://lmt.lrv.lt/lt/struktura-ir-kontaktine-informacija/vadovas/)

### Lietuvos mokslo tarybos Valdyba

LMT valdyba yra kolegialus LMT valdymo organas. Valdybą sudaro 7 nepriekaištingos reputacijos, kaip apibrėžia Mokslo ir studijų įstatymas, nariai, iš kurių bent keturi turi būti tarptautinės darbo patirties turintys mokslininkai. Valdybą 5 metų kadencijai skiria Vyriausybė. Tas pats asmuo valdybos nariu gali būti skiriamas ne daugiau kaip dviem kadencijoms iš eilės.

[Išsamiau apie Lietuvos mokslo tarybos valdybą](https://lmt.lrv.lt/lt/valdyba/)

## Valstybinis studijų fondas

Valstybinis studijų fondas (VSF) - Švietimo mokslo ir sporto
ministerijai pavaldi valstybės biudžetinė įstaiga administruojanti
valstybės paskolas, valstybės remiamas paskolas studentams ir mokiniams,
teikianti kitą finansinę paramą studentams ir profesiniam mokymui
vykdyti, lėšas studentų pilietiniams, moksliniams, verslumo, kūrybiniams
ir sportiniams projektams vykdyti bei įgyvendinanti kitas aukštojo
mokslo ir profesinio mokymo kokybei ir prieinamumui užtikrinti skirtas
priemones.

VSF įtaka aukštojo mokslo politikos procesuose yra patariamoji.

Išsamiau apie VSF:

-   [Valstybinio studijų fondo
    nuostatai](https://www.e-tar.lt/portal/lt/legalAct/TAR.DA0C11CB3DA8/wBzYLyfgCY)
-   [vsf.lrv.lt](https://vsf.lrv.lt/lt/)

![](/img/main/image015.jpg){.img-fluid}

<!-- ### Valstybinio studijų fondo valdyba

Fondo valdyba paskirsto Fondui skirtas valstybės biudžeto lėšas
valstybės paskoloms teikti, valstybės remiamų paskolų palūkanoms
apmokėti. Taip pat priima sprendimus, kaip panaudoti lėšas iš grąžinamų
paskolų, palūkanų ir delspinigių, bei kitų nebiudžetinių įplaukų bei
atlieka kitas teisės aktų Fondo valdybai pavestas funkcijas.

Valdybą tvirtina ŠMSM ministras, ji yra sudaryta iš 11 asmenų.

[Išsamiau apie Valstybinio studijų fondo
valdybą](https://vsf.lrv.lt/lt/struktura-ir-kontaktai/valdyba-1) -->

## Lietuvos mokslų akademija

Lietuvos mokslų akademija (LMA) - nepriklausoma Seimo, Vyriausybės ir
jai pavaldžių institucijų **ekspertė ir patarėja mokslo bei studijų,
kultūros, socialinės raidos, ūkio, gamtosaugos, sveikatos apsaugos,
technologijų** bei kitais klausimais.

Kita svarbi LMA veiklos sritis – skatinti talentingus mokslininkus ir
mokslinius tyrimus. Greta įsteigtų vardinių, jaunųjų mokslininkų ir
aukštųjų mokyklų studentų skatinimo premijų, LMA inicijuoja ir daug kitų
šalies mokslininkus bei mokslinius tyrimus aktyvinančių priemonių.

Prie Lietuvos mokslų akademijos taip pat veikia ir LMA Jaunoji akademija
(LMAJA).

[Išsamiau apie LMA veiklą rasite
čia:](http://www.lma.lt/statutas)


## Švietimo mainų ir paramos fondas (ŠMPF)

Švietimo mainų ir paramos fondas (ŠMPF) – Lietuvos nacionalinė agentūra, kuriai pavesta administruoti programą „Erasmus+" ir kitas Europos Komisijos (EK) ir Lietuvos Respublikos Vyriausybės finansuojamas iniciatyvas švietimo ir mokymo srityje.

Su ŠMPF įstatais galite susipažinti [čia](https://smpf.lrv.lt/media/viesa/saugykla/2024/2/wi2b7YKf-R4.pdf).

Išsamiau su ŠMPF galite susipažinti [čia](https://smpf.lrv.lt/lt/)

## Aukštojo mokslo taryba

Aukštojo mokslo taryba yra ekspertinė institucija aukštojo mokslo raidos
klausimais.

Aukštojo mokslo taryba svarsto aukštojo mokslo būklės apžvalgas ir
teikia siūlymus, išvadas bei rekomendacijas Vyriausybei, ŠMSM ir kitoms
aukštojo mokslo politiką įgyvendinančioms institucijoms dėl aukštojo
mokslo strateginių tikslų ir pažangos uždavinių nustatymo Nacionaliniame
pažangos plane.

Inicijuoja tyrimus, analizes, konferencijas, pasitarimus, forumus,
ekspertinius renginius aukštojo mokslo plėtros klausimais, atlieka kitas
įstatymų ir kitų teisės aktų pavestas funkcijas.

Aukštojo mokslo tarybos sudėtį tvirtina švietimo ir mokslo ministras,
Aukštojo mokslo tarybos nuostatus tvirtina Vyriausybė.

[Išsamiau apie Aukštojo mokslo
tarybą](https://smsm.lrv.lt/lt/struktura-ir-kontaktine-informacija/komisijos-tarybos-ir-darbo-grupes/tarybos/aukstojo-mokslo-tary-ba/)

## Studijų kokybės ir vertinimo centras

Studijų kokybės vertinimo centras teisės aktų nustatyta tvarka skatina
aukštųjų mokyklų veiklos kokybę per išorinį vertinimą, užsienyje įgytų
kvalifikacijų, suteikiančių teisę į aukštąjį mokslą, bei aukštojo mokslo
kvalifikacijų, vertinimą, teikia informaciją Centro veiklos klausimais
bei vykdo kitas funkcijas.

Užsiimdamas studijų programų atestacija, Centras gali uždaryti studijų
programas ar aukštąsias mokyklas.

[Išsamiau apie SKVC
veiklą](https://www.skvc.lt/default/lt/apie-mus)

### Studijų kokybės ir vertinimo centro taryba

Studijų kokybės vertinimo centro taryba (Taryba) – yra kolegialus
valdymo organas, sudarytas iš 11 narių. Tarybos sudėtį tvirtina ŠMSM
ministras.

Svarbiausios tarybos funkcijos – renka centro direktorių, tvirtina
centro viziją, miziją ir direktoriaus parengtą strateginį planą, teikia
siūlymus dėl centro metinių veiklos planų, tvirtina metinę centro
direktoriaus ataskaitą, rengia centro metinę ataskaitą.

[Išsamiau apie Studių kokybės vertinimo centro
tarybą](https://www.skvc.lt/default/lt/taryba)

## Vyriausybės strateginės analizės centras

Vyriausybės strateginės analizės centras (STRATA) yra ekspertinė
institucija, teikianti Vyriausybei ir ministerijoms nepriklausomą,
tiriamąja veikla grįstą informaciją, reikalingą įrodymais pagrįstiems
viešosios politikos sprendimams priimti.

[Išsamiau apie STRATA
veiklą](https://strata.gov.lt/apie-strata/)

## Lietuvos Respublikos akademinės etikos ir procedūrų kontrolierius

Akademinės etikos ir procedūrų kontrolierius yra valstybės pareigūnas,
įgyvendinantis aukštojo mokslo politiką, nagrinėjantis skundus,
pranešimus ir savo iniciatyva atliekantis tyrimus dėl galimų akademinės
etikos ir procedūrų pažeidimų. Kontrolierių 5 metų kadencijai skiria
Seimas Lietuvos mokslo tarybos teikimu.

Išnagrinėjęs skundą (pranešimą) arba atlikęs tyrimą, kontrolierius gali
priimti sprendimą įpareigoti mokslo ir studijų institucijas atšaukti
sprendimus dėl aukštojo mokslo kvalifikacijos suteikimo, pakeisti ar
panaikinti sprendimus, prieštaraujančius akademinei etikai ir
procedūroms

Išsamiau su akademinės etikos ir procedūrų kontrolieriaus veikla galite
susipažinti
[čia.](https://e-seimas.lrs.lt/portal/legalAct/lt/TAD/7784eb71b0bd11ecaf79c2120caf5094?jfwid=-163wt6ffh0)

### Lietuvos Respublikos akademinės etikos ir procedūrų kontrolieriaus tarnyba

Valstybės biudžetinė įstaiga, kurios veiklos tikslas – užtikrinti
Lietuvos Respublikos akademinės etikos ir procedūrų kontrolieriaus
darbą, jam nagrinėjant skundus ir inicijuojant tyrimus dėl akademinės
etikos ir procedūrų pažeidimo, prižiūrint, kad nebūtų pažeidžiamos
akademinės etikos nuostatos ir procedūros.

Daugiau apie kontrolierių ir tarnybą galima pasiskaityti
[čia](https://etikostarnyba.lt/apie-istaiga/).

## Universitetas

Universitetas – aukštoji mokykla, kurioje vykdomos universitetinės
studijos, atliekami moksliniai tyrimai, eksperimentinė (socialinė,
kultūrinė) plėtra ir (arba) plėtojamas aukšto lygio profesionalusis
menas. Universiteto įtaka aukštojo mokslo politikos procesuose
patariamoji, kai kalbame apie nacionalinio lygmens sprendimus, nes
vidiniai sprendimai priimami remiantis Universitetų autonomijos teise.

Išsamiau galite paskaityti:

-   [Mokslo ir studijų
    įstatymas](https://e-seimas.lrs.lt/portal/legalAct/lt/TAD/TAIS.343430)
-   [Universitetų Lietuvoje
    sąrašas](https://lurk.lt/universitetai/valstybiniai/)

## Kolegija

Kolegija – tai aukštoji mokykla, kurioje vykdomos koleginės studijos,
plėtojami taikomieji moksliniai tyrimai ir (arba) profesionalusis menas.
Kolegijų įtaka aukštojo mokslo politikos procesuose patariamoji, kai
kalbame apie nacionalinio lygmens sprendimus, nes vidiniai sprendimai
priimami remiantis Kolegijų autonomijos teise.

Išsamiau galite paskaityti:

-   [Mokslo ir studijų
    įstatymas](https://e-seimas.lrs.lt/portal/legalAct/lt/TAD/TAIS.343430)
-   [Kolegijų Lietuvoje
    sąrašas](http://lms.lt/archyvas/?q=lt/Kolegijos)

## Mokslinių tyrimų institutas

Mokslinių tyrimų institutas – juridinis asmuo, kurio pagrindinė veikla
-- moksliniai tyrimai ir eksperimentinė plėtra.

Mokslinių tyrimų institutų įtaka aukštojo mokslo politikos procesuose
yra patariamoji.

Lietuvoje veikiantys mokslo institutai nurodyti
[čia](httphttp://sena.mab.lt/lt/istekliai-internete/153)

## Lietuvos švietimo taryba

Lietuvos švietimo taryba (toliau – Taryba) yra Lietuvos Respublikos
Seimo sudaryta ir jam atskaitinga valstybės švietimo savivaldos
institucija, atliekanti ekspertinį vertinimą ir konsultuojanti
strateginiais Lietuvos švietimo plėtros klausimais.

[Išsamiau apie Tarybos funkcijas ir narių
skyrimą](https://www.lrs.lt/sip/portal.show?p_r=35572&p_k=1)

![](/img/main/image022.jpg){.img-fluid}

## Lietuvos universitetų rektorių konferencija (LURK)

Tai konferencija, vienijanti visus Lietuvos universitetų rektorius. Ji
teikia siūlymus studijų, mokslinių tyrimų ir eksperimentinės plėtros
politikos klausimais, dėl aukštojo mokslo (studijų, aukštąjį
išsilavinimą turinčių specialistų perkvalifikavimo, mokslininkų rengimo,
universitetų mokslinio ir kūrybinio darbo) valstybės politikos, palaiko
ryšius su užsienio ir tarptautinėmis organizacijomis.

Gali deleguoti savo atstovus į Švietimo, mokslo ir sporto ministerijos
(ir ne tik) sudarytas darbo grupes ar komisijas, kurios susijusios su
aukštuoju mokslu.

[Išsamiau apie
LURK](https://lurk.lt/apie-mus/strukura/)

## Lietuvos kolegijų direktorių konferencija (LKDK)

Tai konferencija vienijanti visus Lietuvos kolegijų direktorius. Jos
pagrindinės veiklos: atstovauti kolegijų interesus, teikti pasiūlymus
dėl aukštojo mokslo biudžeto projektų rengimo ir finansavimo subsidijų
aukštosioms mokykloms skyrimo, teikti siūlymus dėl kolegijų finansavimo
ir siekti koleginio sektoriaus veiklos stiprinimo ir vystymo Lietuvos
koleginėje aukštojo mokslo sistemoje.

Gali deleguoti savo atstovus į ŠMSM (ir ne tik) sudarytas darbo grupes
ar komisijas, kurios susijusios su aukštuoju mokslu.

[Išsamiau apie
LKDK](https://www.kolegijos.lt/lt/apie-konferencija/istatai/)
