---
next:
    text: Kamieniniai akademiniai padaliniai
    link: /kap
---

# Įvadas

Prieš Jūsų akis – VU SA sukurtas atstovavimo gidas. Jo tikslas –
supažindinti studentų (-čių) atstovus (-es) ir atstovavimu besidominčius asmenis su
nacionaline aukštojo mokslo politika ir jos dalyviais. Šiuo gidu
siekiame NVO atstovų (-ių) kompetencijų reikalingų pasiūlymams parengti ir
pristatyti stiprinimo.

VU SA, siekdama paskatinti piliečius aktyviau įsitraukti į viešąjį
valdymą švietimo srityje, nuo 2018 m. vykdo projektą „Viešojo valdymo
švietimo srityje gerinimas, įtraukiant nevyriausybines organizacijas".
Projektas finansuojamas iš Europos Sąjungos struktūrinių fondų lėšų.

Įsitraukimas į švietimo politikos procesus prasideda nuo atstovavimo.
Tam, kad galėtume tikslingai atstovauti, visų pirma, turime sau atsakyti
į klausimą, ką mes laikome atstovavimu. Ši veikla gimė iš poreikio
apginti tų žmonių interesus, kurie negalėdavo to padaryti dėl tam tikru
laikotarpiu vyravusių teisinių ar kitokių apribojimų.

Atstovavimą, kaip reiškinį, galima išskirti į šias sudedamąsias:

-   Atstovaujama šalis (pavyzdžiui, studentai (-ės))
-   Atstovas (asmuo, kuris vykdo atstovavimo veiklas)
-   Tikslas (kokio pokyčio yra siekiama)
-   Suinteresuotos šalys (įvairūs organai, institucijos ir panašiai,
    kurių sudėtyje veikia arba su kuriomis yra susijęs atstovas)
-   Kompetencijos (žinios, įgūdžiai ir vertybinės nuostatos,
    įgalinančios atstovą atlikti savo funkcijas)
-   Veikla (su atstovavimo procesu susijusios ir tam tikras taisykles
    turintys veiksmai, kaip antai problemos sprendimas)

O dabar apie patį leidinį. Jame pasistengsime aptarti, kokios
suinteresuotosios šalys dalyvauja formuojant ir įgyvendinant aukštojo
mokslo politikos procesus. Leidinį sudaro dvi dalys: pirmoji dalis
sudaryta iš aukštojo mokslo politikos dalyvių, o antrojoje dalyje galite
rasti patarimus studentų (-čių) atstovų (-ių) veiklai ir kompetencijos kėlimui.

Pirmojoje dalyje pavaizduotos keturios schemos. Pirmojoje atvaizduojami
Mokslo ir studijų įstatyme nurodyti aukštojo mokslo politikos dalyviai.
O kitose schemose nurodyti Seimo, Vyriausybės, Švietimo, mokslo ir
sporto ministerijos ir joms pavaldžių institucijų veikla. Taip pat
atvaizduojamas įstatymų ir Vyriausybės nutarimų leidybos ir priėmimo
procesai.

Schemose pasirinkus Jus dominančią organizaciją ar instituciją atsidarys
trumpas jos veiklos aprašymas su aktyvia nuoroda į aktualią informaciją.
Po schema – jos aprašymas, po kuriuo išdėstytos visų schemose
atvaizduojamų organizacijų santraukos.

Antrojoje dalyje informacija išdėstyta nuosekliai: kaip identifikuoti
problemas ir planuoti jų sprendimą, susirinkti duomenis, juos
analizuoti, rengti pasiūlymus, juos tikslingai perduoti
suinteresuotosioms šalims ir atsiskaityti studentams.
